<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Atsiskaitymas</title>
    <link rel="stylesheet" href="receptai.css">
</head>
<body>
    <div class="bg"></div>
    <div id="wrapper">
       <div id="header-wrapper">
       <div id="header">
       <div id="lg">
           <h1>Kokosinis</h1>
           <span id="logo"></span>
        </div>
               
       </div>
       </div>
       </div>
       <div id="menu">
           <ul>
               <li class="main"><a href="http://127.0.0.1:5500/Atsiskaitymas/index.html">Home</a></li>
               <li><a href="http://127.0.0.1:5500/Atsiskaitymas/receptai.html">Receptai</a></li>
               <li><a href="http://127.0.0.1:5500/Atsiskaitymas/photos.html">Nuotraukos</a></li>
               
               
           </ul>
           
       </div>
           
            </div>
                <div id="sidebar">
                    
                    <h2>Išsirink receptą!</h2>
                     <ul>
                        <li><a href="#link1">English muffin</a></li>
                        <li><a href="#link2">Mieliniai blynai su šokolado gabaliukais.</a></li>
                        <li><a href="#link3">Kugelis su antienos sultiniu</a></li>
                        <li><a href="#link4">Varškės apkepas su sūriu</a></li>         
                    </ul>
                </div>
                <div id="content">
                    <div class="post">
                        <h2 class="title">Skaniausi receptai</h2>
                       
                        <div class="entry">
                            <p id="link1"><strong>English muffin</strong></p>
                            <p>Net nežinau kaip tiksliai reikėtų išversti english muffin į lietuvių kalbą. Vieni verčia kaip anglišką bandelę, kiti kaip duonelę... Gal ir nieko keisto, kad nėra iki galo aišku kaip lietuviškai vadinti šį skanėstą - Lietuvoje šis pusryčių maistas visiškai nepopuliarus, nesu šių bandelių mačiusi pirkti jokiame prekybcentryje ar kepyklėlėje. Būtent dėl šitos priežasties mėgstantiems šią duonelę geriausia ją kepti patiems. P.S. Tobulas pasirinkimas tiems, kurie nori kepti naminę duoną, bet neturi orkaitės - šios bandelės kepamos keptuvėje. Bet blogas pasirinkimas nekantruoliams, nes recepte naudojamos mielės, todėl, nors daug darbo įdėti ir nereikia, bet gamyba trunka ilgai dėl mielių kildinimo.
                                Taigi, english muffin yra bandelės dydžio mielinė pusryčių duonelė, kuri labiausiai paplitusi kaip pusryčių maistas Amerikoje. Dažniausiai ši duonelė yra perplėšiama horizontaliai, paskrudinama ant sviesto ir patiekiama su įvairiais priedais (saldžiais ir nesaldžiais), naudojama sumuštinių gamybai, o geriausiai ši bandelė žinoma kaip benedikto kiaušinių (eggs benedict) sudedamoji dalis. 10 naminių english muffins reikia:
                                    <ul>
                                         <li>500 g kvietinių miltų;</li>
                                         <li>250 ml pieno;</li>
                                         <li>125 ml vandens;</li>
                                         <li>2 š. medaus;</li>
                                         <li>2 š. sviesto;</li>
                                         <li>1,5 a.š. sausų mielių;</li>
                                         <li>1 a.š. druskos;</li>
                                         <li>2 š. kukurūzų kruopų;</li>
                                         <li>riebalų kepimui.</li>
                                    </ul>
                                Gamybą pradedame nuo mielių aktvavimo - debenėlyje sumaišome 100 g miltų, 0,5 a.š. mielių ir vandenį. Viską gerai išplakame šakute - kol masė taps vienisa ir šiek tiek blizgi. Dubenėlį uždengiame ir paliekame kambario temperatūroje nuo 1 iki 12 valandų. Kuo ilgiau išlauksime, tuo stipresnio skonio bus bandelės. Aš laukiu 12 valandų.
                                Kai mielės iškyla kitame dubenyje sumaišome šiltą pieną ir likusias mieles. Tuomet viską permaišome su anksčiau pasiruošta mase. Dedame tirpintą sviestą, skystą medų ir druską. Viską dar kartą gerai išmaišome. Galų gale suberiame likusius miltus ir rankomis minkome (patogiausia ant miltais pabarstyto stalo) tešlą tol, kol ji pasidaro vientisa - apie 6 minutes. Jeigu minkant tešla limpa prie rankų - berti daugiau miltų kol nebelips.
                                Pagamintą tešlą dedame į aliejumi pateptą dubenį ir uždengiame maistine plėvele. Dabar galimi du pasirinkimai - apie 3 valandas kildinti tešlą kambario temperatūroje arba dėti į šaldytuvą ir kildinti apie 12 valandų (jeigu neturite laiko bandelių kepti po 12 valandų - mielinė tešla šaldytuve išsilaiko iki 72 valandų). Aš laikau šaldytuve 12 valandų.
                                Laikas formuoti bandeles. Tam yra 2 būdai - galima iškočioti tešlą iki maždaug 1 cm storio ir išspausti iš jos bandeles stikline arba supjaustyti tešlą į 10 lygių dalių ir formuoti bandeles rankomis. Pirmuoju būdu bandelės bus lygesnės, gražesnės formos, o antruoju būdu neliks jokių tešlos likučių. Aš esu prieš maisto švaistymą, todėl renkuosi antrą būdą. Suformuotas bandeles uždengiame maistine plėvele ir paliekame pastovėti kambario temperatūroje maždaug valandą, kad tešla dar šiek tiek pakiltų.
                                PAGALIAU ATĖJO LAIKAS KEPTI! Bandeles kepame keptuvėje ant minimalios ugnies ir su šiek tiek riebalų (naudoju ghee sviestą). Bandeles kepame ant kiekvienos pusės 4-6 min. P.S. Prieš kepant abi bandelės puses pabarstome kukurūzų kruopomis. Tai nėra būtina, bet prideda malonaus traškesio.
                                Jeigu ketiname visas iškeptas bandeles suvalgyti per artimiausias kelias dienas - laikome jas maišelyje, kambario temperatūroje. Jeigu manome, kad bandelių liks, galima bandeles po vieną suvynioti į foliją ir laikyti šaldiklyje kol prireiks.
                                FUN FACT: english muffin nėra įprasta pjaustyti. Bandelės šoną reikia subadyti ratu šakute ir atsargiai perplėšti.
                                </p>
                            <p id="link2"><strong>Mieliniai blynai su šokolado gabaliukais</strong></p>
                            <p>Tikriausiai daug kam mieliniai blynai asocijuojasi su vaikyste? Man taip pat. Bet vaikystėje mėgtus patiekalus smagu kartais suvalgyti ir suaugus. Užsimanius mielinių blynų siūlau receptą, kuriam reikia:
                                    <ul>
                                        <li>20 g sausų mielų (arba 30 g šviežių);</li>
                                        <li>2 š. baltojo cukraus;</li>
                                        <li>125 ml vandens;</li>
                                        <li>2 kiaušinių;</li>
                                        <li>3,5 stiklinių kvietinių miltų;</li>
                                        <li>1 a.š. vanilinio cukraus;</li>
                                        <li>2 š. alyvuogių aliejaus (arba tirpinto sviesto);</li>
                                        <li>70 g juodojo šokolado;</li>
                                        <li>žiupsnelio druskos;</li>
                                        <li>aliejaus kepimui.</li>
                                     </ul> 
                                    Gamybą pradedame nuo mielių aktyvavimo - mieles, cukrų ir vieną puodelį šilto pieno sumaišome dubenyje ir paliekame pastovėti kambario temperatūroje apie 30 min. Jau po 10 min. matysime kaip mielės pradeda kilti ir putoti.
                                    Kitame dubenyje išplakame kiaušinius su likusiu puodeliu šilto pieno, vaniliniu cukrumi ir druska. Tuomet po truputį sijodami įmaišome 2 stiklines miltų, supilame aktyvuotas mieles su cukrumi ir pienu, tada įmaišome likusius sijotus miltus ir viską išmaišome iki vientisos masės. Suberiame laužytą juodąjį šokoladą ir aliejų arbą sviestą ir dar kartą viską gerai išmaišome. Tešlą paliekame pastovėti kambario temperatūroje dar 15 min. Tešla paruošta, galime kepti!
                                    P.S. Nemėgstantys šokolado gali vietoj jo naudoti šviežias uogas, taip pat labai skanu.
                                    Blynus kepame keptuvėje ant vidutinės ugnies iš abiejų pusių kol gražiai apskrunda. Vienam blynui iškepti į keptuvę pilame 1 valgomąjį šaukštą tešlos. Jeigu norime storesnių blynelių, kai blynai pradeda skrusti iš vienos pusės ant viršaus užpilame dar pusę šaukšto tešlos. Patiekiame su aviečių uogienės ir grietinės arba graikiško jogurto mišiniu (1/3 uogienės ir 2/3 grietinės arba graikiško jogurto).
                                    </p>
                             <p id="link3"><strong>Kugelis su antienos sultiniu</strong></p>
                             <p>Mėgstu kugelį. Ypač su traškia plutele ir minkštu vidumi. Tradiciškai į tokį kugelį pilama daug pieno. Anksčiau visada pati taip gamindavau kugelį - daug pieno ir šiek tiek rūkytos šoninės - kol vieną kartą pamėginau pieną sumaišyti su antienos sultiniu. Tokia nauja kugelio variacija iš karto tapo mano mėgstamiausia. Didelei skardai kugelio reikia:
                                    <ul>
                                        <li>5 kg bulvių;</li>
                                        <li>2 vidutinių svogūnų;</li>
                                        <li>2 kiaušinių;</li>
                                        <li>0,75 l karšto antienos sultinio su plėšyta antiena (1/3 sultinio ir 2/3 mėsos);</li>
                                        <li>0,75 l virinto pieno;</li>
                                        <li>druskos;</li>
                                        <li>juodųjų pipirų.</li>
                                    </ul> 
                                Gamybą pradedame nuo bulvių: visas nuskutame, nuplauname ir apdorojame. Aš bulves išspaudžiu per sulčiaspaudę, o kad masė nebūtų per kieta į bulvių išspaudas įpilu stiklinę bulvių sulčių. Į bulvių masę sudedame valytą ir smulkiai kubeliais pjaustytą svogūną, įmušame kiaušinius, supilame karštą pieną ir antienos sultinį bei pagal skonį beriame druskos ir pipirų. Viską gerai išmaišome ir gautą masę pilame į kepimo popieriumi išklotą skardą. Kepame iki 200°C temp. įkaitintoje orkaitėje maždaug 1 val. 40 min.
                                P.S. Jeigu norite kugelio tik su sultiniu, bet be mėsos gabalėlių, tuomet užteks pilti 0,25 l sultinio. Jeigu kaip tik norite mėsos, bet nenorite sultinio, tuomet pieno vietoj 0,75 l naudokite 1 l.
                                P.P.S. Kaip pasigaminti įvarius sultinius rašiau anksčiau. Nemėgstantiems antienos puikiai tiks koks nors kitas skanus naminis sultinys
                                </p>
                                <p id="link4"><strong>Varškės apkepas su sūriu</strong></p>
                                <p>Vienas mėgstamiausių mano vaikystės patiekalų buvo varškės apkepas. Aš jau senai nebe vaikas, bet varškės apkepas vis dar patenka į mano mėgstamiausių patiekalų top'us. Yra tūkstančiai būdų iškepti skanų varškės apkepą, aš esu išbandžiusi bent pusę iš jų. Tikriausiai todėl, kad kiekvieną kartą varškės apkepą kepu vis kitaip, neprisirišu prie vieno recepto. Tiksliau būtų sakyti neprisirišdavau, nes pagal vieną receptą kepiau kelis paskutinius kartus ir tikrai kepsiu dar ne kartą. Apkepas visiškai netradicinis, bet beprotiškai skanus. Vienas iš apkepo privalumų - priklausomai nuo pasirinkto saldumo ir priedų jis gali būti nuostabus pagrindinis patiekalas arba neprilygstamas desertas. Šio stebuklingo varškės apkepo tešlai reikia:
                                    <ul>
                                        <li>1,5 stiklinės kvietinių miltų;</li>
                                        <li>0,5 stiklinės kefyro;</li>
                                        <li>1,5 a.š. kepimo miltelių;</li>
                                        <li>1-2 šaukštų cukraus/medaus/agavų sirupo (saldumo kiekį reguliuojame pagal tai norime pagrindinio patiekalo ar deserto);</li>
                                        <li>50 g kambario temperatūros sviesto;</li>
                                        <li>druskos.</li>
                                    </ul>
                                    Apkepo įdarui naudojame:
                                    <ul>
                                    	<li>500 g varškės (9 proc.);</li>
                                    	<li>0,5 stiklinės kefyro;</li>
                                    	<li>2-4 šaukštų cukraus/medaus/agavų sirupo (saldumo kiekį reguliuojame pagal tai norime pagrindinio patiekalo ar deserto);</li>
                                        <li>2 kiaušinių (1 kiaušinio ir 1 trynio - 1 baltymą pasiliekame apkepo aptepimui);</li>
                                    	<li>200 g mėgstamo fermentinio sūrio;</li>
                                    	<li>0,5 a.š. kepimo miltelių;</li>
                                        <li>druskos.</li>
                                    </ul>
                                    Pradedame nuo tešlos, kurios gamyba labai paprasta - visus ingredientus sudedame į dubenį ir minkome rankomis kol tešla tampa vientisa, minkšta bet nelimpanti prie rankų (6-8 min.). Tešlą iškočiojame ir įtiesiame į riebalais pateptą kepimo skardą - tešla turi padengti visą skardos pagrindą ir pakilti 4-5 cm skardos kraštais. 
                                    Kai tešla paruošta ateina laikas įdarui, kurio gamyba yra dar paprastesnė. Išplakame 1 kiaušinį ir 1 kiaušinio trynį iki vientisos masės, tuomet sudedame visus kitus ingredientus - išskyrus sūrį - ir gerai išmaišome. Apkepo įdarą supilame į paruoštą tešlą ir viską tolygiai padengiame stambiai tarkuotu fermentiniu sūriu. Užlankstome virš įdaro lygio pakilusią tešlą ant apkepo kraštų ir visą viršų (taip, ir sūrį) aptepame išplaktu kiaušinio baltymu. Apkepas paruoštas.
                                    Apkepą dedame į iki 200°C temp. įkaitintą orkaitę ir kepame 1 val. Iškepusio apkepo tešla bus auksinės spalvos, o sūris išsilydęs ir truputį apskrudęs. Žinoma, šis apkepas skaniausias karštas. Apkepui atvėsus įdaras sukietėja ir praranda savo žavesį.
                                    Smaližiams (tokiems kaip aš) šis apkepas bus skaniausias su uogiene arba šviežiomis uogomis. Labiau mėgstantiems sūrumą siūlau pasiskrudinti šoninės juostelių - jų ir šio apkepo kombinacija tiesiog nepakartojama.
                                    </p>
                        </div>
                    </div>
                </div>
    
</body>
</html>